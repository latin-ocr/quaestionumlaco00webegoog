19

Videsne, quo consilio compilator Thucydidis verba, quibus nihil
proficere se existimabat, omiserit? Si uero quis mihi obvertat hoc
loco manifestum esse, qua ratione Plutarchus quave excerptor fontem
communem adhibuerint, cum Plutarchus eis, quae inde sumpsit iudi·
cium a Thucydide dere narrata latum ex memoria sua addat, ex-
cerptor autem fontem solum curet, quippe qui eruditione admodum
mediocri luerit, hoc argumentum nihil valet. Nam eodem iure affir-
maverim, excerptorum quali ‘instituta Laconica‘ debeamus, nihil in·
teresse, quid quisque de re aliqua censuerit, venam eos uestigia eius
tantum scriptoris solere anxie premere, quem sequi semel constituerint.

¹ Etiam caput 29 ex Plutarcho videtur haustum esse, qui duobus
locis plane inter se consentientibus (vit. Lyc. 28 et Demetr. 1) ser·
vos a Spartiatis ad bibendum immodice coactos inebriatosque pueris
spectaculum praebuisse refert, quo deterrerentur a vinolentia.

Iam ex eis quae restant certo ad Plutarchum revocanda sunt
quae capite 40 legimus usque ad verba τὴν ἄνωθεν ἱσταμένην. De-
prompta enim sunt ex rita Lycurgi 24, ubi prorsus eadem est nar·
ratio, si quidem tacere licet de lenissimis, verborum mutationibus
factis, indignis profecto, quae commemorentur. At desunt apud Plu·
tarchum extrema: ἐπάρατον δ’ ἦν πλείονός τινα μισθῶσαι, ἵνα ἐκεῖνον μὲν
κερδαίνοντες ἡδέως ὑπηρετῶσιν, οὗτοι δὲ μὴ πλέον ἐπιζητῶοι. In quibus
verbum μισθῶσαι non satis apte esse usurpatum recte monuit iam
Odolredus Mueller (Die Dorier 11² p. 30 adn. 2). Sed erravit ut
mihi videtur egregius vir, contra quem me pugnare haud scio an
nefas sit, in eo, quod hoc loco confisus re vera Spartiates popularem
qui maius aequo tributum ab helota exigebat esse execratos namat.
Sane quidem G. F. Schoemannus (Antiqu. Gr. 1 p. 197) ei hac in
re est adstipulatus. Verum licet in Spartanorum re publica locus
fuerit tali execrationi, tamen haec manifesto e fonte provenerunt, in
quo ex eorum more, qui ciuitatem Lycurgeam qualis re vera luerit
ignorantes eam satis laudari non posse putabant, de Spartanorum
institutis disputatrun erat —- id quod in magna parte Plutarchi vitae
Lycurgi accidisse videmus. Itaque fides uix est ultimis huius capitis
verbis habenda, quae ‘institutorum' auctor etiam ex ingenio suo qua-
lecumque id fuit adicere poterat. Nam cum in Plutarcho suo legis·
set, partem frumentorum Spartiatis ab helotis deferendam legibus
constitutam luisse, poenam desiderabat eisqui secus essent facturi
impositam. Quam quoniam nullam inveniebat, execratione cautum
fuisse sibi finxit, ne leges migrarentur. - Quomodocumque autem
res sehabet, instituti illius testem adibimus Plutarchum. Num poena
ista imposita fuerit morem migrantibus, dubitari posse videtur. Sed
si quis fidem faciat excerptori de ea disserenti, contra non pugnabo.

2*

 

